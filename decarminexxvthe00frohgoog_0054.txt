..45-

κυρτή δὲ ῥάχις γένετ’ ἠύτε τόξον

ἐάλη (vide pag. 13).

ξ 6. De contaminatione.

Quoniam de iis carminis nostri versibus disputavimus,
qui singulis exemplis Homericis certa ratione mutatis sint
compositi, restat ut inquiramus in ea exempla, quorum
singula frusta scriptor ex diversis locis epicis petita ad
usum suum transtulerit. Saepe enim versus ex hemi-
stichiis minoribusve versuum particulis duabus· vel pluribus
videntur contaminati esse. Cumque plurimum tribuendum
sit ei quaestioni, quo versus loco particulae e carminibus
epicis desumptae occurrant, nisi tales exempli versuS, qui
verba in nostro carmine exstantia prorsus eadem sede
praebeant, cum ex iis solum poeta versus suos contaminare
potuerit, in hoc capite respicere nolui. At cave credas
poetam singula versuum frusta vel frustula ex diversis
locis dedita opera conquisivisse itaque versus suos magno
labore contexuisse. Immo ita res se habere videtur, ut
ille, quem veterum epicorum imprimis Homeri lectione
quam maxime imbutum luisse constet, quasi in promptu
versus eorumque partes habuerit atque, ubi opus esset,
usurpaverit. Hanc ad rem demonstrandam iuvat enucleare,
quem ad modum singula versuum frusta ex epicis de-
sumpta inter se coniuncta sint. Sane haud omnibus locis
inveniuntur causae, quoniam poeta, ut supra iam diximus,
exemplaria imprimis Iliadem et Odysseam memoria tenuisse
iudicandus sit; at quotiens aliqua dispicere poteram
vestigia, sollerter et accurate persequebar.

a) Duo versus contaminati sunt

Poeta alterius versus partem priorem cum alterins
posteriore contaminavit

 

